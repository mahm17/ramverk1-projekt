---
---
Redovisning kmom05
=========================

Jag tyckte att det var roligt att jobba med CI-kedjor. Var spännande att se hur sin kod gick igenom de olika tjänsterna. Jag valde att använda mig utav Travis och Scrutinizer. Försökte även att använda CircleCI men får ständigt ett konstigt felmeddelande, den säger Permission Denied på phpunit varje gång den ska köra genom testerna jag har. Den konstigaste är att jag hade samma fel på Travis också men jag löste det genom att ta bort vendor mappen från mitt Github repo, då kunde den köra genom allt utan fel. Men det funkade tydligen inte på CircleCI för jag får fortfarande samma fel där. Så jag valde att bara använda mig utav Travis istället. Scrutinizer gick igenom felfritt som tur var.

Enligt mig så tycker jag att Scrutinizer är den bästa tjänsten då man får reda på rätt mycket information om sin kod, såsom kodtäckning. På Travis får du bara en badge som kan vara lite svårare att veta vad den betyder. På Scrutinizer lyckades jag få 10/10 och på kodtäckning lyckades jag få 100%. Det kändes bra att se det när man körde Scrutinizer för första gången, då vet man att man har lyckats med något iallafall och att ens kod är rätt bra. På Travis lyckades jag få passing efter lite fixande med repot och andra filer då jag stötte lite errors som jag skrev ovan. Men när jag fixade det så gick allt genom.

Det enda jag ändrade i själva modulen detta kmom hade med testerna att göra för att få dom att gå igenom Travis kollen. Annars så fungerade allt som det skulle så behövde inte ändra något annat vilket var skönt då jag ville bli klar med detta kmom rätt fort så att jag kunde gå vidare senare för att inte hamn efter för mycket. Sen ändrade jag lite i repot, jag pushar inte upp vendor mappen längre men utöver det och det jag skrev ovan så var jag inte tvungen att ändra något mer.

Om man kollar hur andra ramverk hanterar CI tjänster så läste jag på lite om Laravel och hur deras implementation fungerar. Jag kollade på hur CircleCI används i detta ramverket och vad jag kan förstå så verkar dom använda sig utav npm istället för make som vi använder i Anax. Tex så kör Laravel npm install i sitt skript istället för make install som vi har använt oss utav här när man ska köra genom ett CircleCI test. Sen kör den också genom phpunit tester via vendor/bin/phpunit så där är det samma som vi har gjort i Anax. Men själva uppbyggnaden på filen ser ungefär likadan ut som den vi använder. Om man sen kollar Laravel's GitHub repo så har dom en badge för Travis som säger "passing", men dom har inte med CircleCI eller Scrutinizer i sitt repo så där vet jag inte riktigt hur det gått för dom. Kollar man på Phalcon's repo så kan man se den failar Travis men får passing på CircleCI.

Mitt TIL för kmom måste nog vara hur konfigurationsfilerna för Travis, CircleCI och Scrutinizer funkar, och hur man kan få dom att köra olika skript i sina tester. 
